---
title: Tips til oppgaven
---
{% include navbar.html %}  {% include top-box.html %} 

# Tips til oppgaven

## Kilder i oppgaven
Alle opplysninger av betydning bør ha en kilde som er enkel å finne. Bruk url i referanse om dere kan. Hvis kilden ikke er enkelt tilgjengelig (ikke finnes åpent på nettet), bruk skjermdump. Det må være enkelt for oss som skal lese den å verifisere alle opplysninger av betydning. 

Regnearkvedlegg bør også inneholde kildehenvisning. Enkel løsning for å sjekke faktagrunnlaget gir +poeng. 

God håndtering av kilder vil være avgjørende for karakteren. I en offentlig rapport vil leseren ønske at det er enkelt å ettergå opplysningene. 

Husk å være nøye med siteringer, og siter på korrekt måte i dokumentet (ikke url i teksten, men i literaturlisten). I Exceldokumentet kan dere godt ha klikkbare lenker, så det er enkelt å finne grunnlaget for tallene. 


## Parisavtalen og kvotepliktig sektor
Det er veldig mange som ikke tar med at mindre utslipp på sokkelen i utgangspunktet ikke reduserer globale utslipp, siden kvotene som ikke kjøpes, vil bli kjøpt av noen andre. Så finnes det argumenter for at mindre etterspørsel etter kvoter og lavere priser kan ha en viss dempende effekt på antall kvoter som EU til slutt vil tillate.

Det er også slik at utslipp innenfor kvotepliktig sektor er håndert i hht. Parisavtalen. 

Det høres kanskje rart ut at kvotesystemet i utgangspunktet gjør netto reduksjon av utslipp blir null, men poenget med kvotesystemet er å ta de utslippene som koster minst, først, da det er mest effektivt. Det totale utslippsnivået er allerede bestemt av EU, og er ihtt. Parisavtalen. 

Begrunnelsen for elektrifisering er fortsatt redusert CO2-utslipp, men det er snakk om et politisk ønske om å kutte innenlandske utslipp. 


## Themarapporten
Ser at noen av dere bruker denne Thema-rapporten:

[Themarapporten](https://www.offshorenorge.no/om-oss/nyheter/2023/01/elektrifisering-av-olje--og-gassektoren-gir-reduserte-utslipp-globalt/Lenker) til en ekstern side. 

Dere bør være klar over at denne rapporten ikke holder faglig mål på grunn av manglende kilder og veldig uklart formidling av hva de egentlig gjør. Antakeligvis beregner de hvor stor del av den europeiske kraftmiksen som er "ren".

Som vi har snakket om før, så er nettoeffekten av kutt på sokkelen i utgangspunktet null, fordi kvotene som ikke lenger blir kjøpt, vil bli brukt av andre. Det virker ikke som om rapporten tar hensyn til det på andre måter, enn å innledningsvis drøfte problemer med EUs kvotesystem. 

Rapporten er et typisk bestillingsverk, og bør tas med noen klyper salt.  